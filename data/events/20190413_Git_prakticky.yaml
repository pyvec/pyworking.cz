event:
    title: Git prakticky
    date: 2019-04-13
    location: FI MUNI, místnost S505, Botanická 68a, Brno
    description: |
    
        V rámci některých kurzů PyLadies bývá git nakousnutý, ale zpravidla jen lehce. V tomto celodenním workshopu se v něm budeme vrtat podrobněji. Nebudeme tentokrát psát kód v Pythonu, ale v příkazové řádce.
        
        Workshop je určen pro každého, kdo s gitem už malinko pracoval, ale moc si spolu ještě nerozumí.

        Pokud se v repozitáři něco porouchalo a nevíš, co s tím, dosavadním definitivním řešením bylo zkopírování změněných souborů bokem a naklonování čistého repozitáře znova. Tomu se vyhneme a místo toho si vysvětlíme, co se děje a jak z toho ven.

        Na začátku si krátce osvěžíme, co dělají nejčastější příkazy, a spolu na ně navážeme dál.

        **Co si osvětlíme:**
        
        - z čeho se skládá commit a proč je pokaždé jiný
        - jak git organizuje commity v repozitáři
        - co je to větev z pohledu gitu
        - zvyklosti při používání gitu
        
        **Co si vyzkoušíme:**
        
        - různé způsoby přesouvání commitů v rámci repozitáře
        - jak vznikají konflikty a jak na ně
        - jak modifikovat historii a na co si přitom dát pozor
        - jak si trochu zkrátit psaní nejčastějších příkazů
        * podle času:
        -   jak probíhá kooperace více lidí na stejném projektu na GitHubu
        -   jak se dá různými způsoby odkázat na další commity
        
        **Co je třeba vědět/umět dopředu:**
        
        - co dělají nejpoužívanější příkazy `status`, `add`, `commit`. Pokud nevíš, projdi si [materiály](https://naucse.python.cz/course/pyladies/git/basics/)
        - mít nainstalovaný `git`, návod [zde](https://naucse.python.cz/course/pyladies/git/install/)
        - mít nainstalovaný `meld`, ke stažení [zde](http://meldmerge.org/)
        - účet na [GitHubu](https://github.com/)

        Workshop je zdarma, budeme však rádi, pokud donesete drobné občerstvení (ideálně něco zdravého, ale nepohrdneme ani bábovkou:)), o které se můžete s ostatními podělit.

        Kapacita workshopu je 20 účastníků. Pokud se chceš zúčastnit, vyplň přihlašovací formulář: https://forms.gle/gjS5RgX77ih7M3AZ8
