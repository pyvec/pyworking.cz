event:
    title: GUI s PyQT 
    date: 2019-06-29
    location: FI MUNI, místnost S505, Botanická 68a, Brno
    description: |
    
        Příkazová řádka je mocná věc, ale neprogramátorům příliš nevoní.
        Často je potřeba funkcionalitu zabalit do přívětivějšího uživatelského rozhraní: webovou/mobilní aplikaci nebo „klikátko“ s okýnem, menu a textovými políčky.
        Dnes se zaměříme na druhou variantu a ukážeme si, jak vytvářet [GUI](https://cs.wikipedia.org/wiki/Grafick%C3%A9_u%C5%BEivatelsk%C3%A9_rozhran%C3%AD) programy pomocí knihovny PyQT.


        Zbude-li čas, podíváme se jak výsledný program zabalit jako `.exe` pro Windows,
        aby ho mohli použít i lidi, kteří nemají nainstalovaný Python.
        (Pro macOS zkusíme ekvivalent, ale bohužel nemáme vyzkoušený postup; pro Linux, kde Python většinou už je, jen odkážeme na další možnosti.)
        
        
        ---
        
        Je třeba znát Python na úrovni [začátečnického kurzu](https://naucse.python.cz/course/pyladies/).
        Některé varianty kurzu neučí Git. Je-li to je tvůj případ, tak si:

        * Nainstaluj a nastav Git podle materiálů: https://naucse.python.cz/course/pyladies/git/install/
        * Založ účet na GitHubu (a zapamatuj heslo!): https://github.com/

        Navíc si doma do virtuálního prostředí nainstaluj tyto knihovny:

            python -m pip install pyinstaller PyQt5 importlib-resources travis-encrypt

        (V případě problémů se domluv a přijď s předstihem.)

        Workshop je zdarma, budeme však rádi, pokud doneseš drobné občerstvení (ideálně něco zdravého, ale nepohrdneme ani bábovkou:)), o které se můžeš podělit s ostatními.

        Chceš-li se zúčastnit, vyplň registrační formulář: https://forms.gle/CTLrGCcNJLXsgFTn8
